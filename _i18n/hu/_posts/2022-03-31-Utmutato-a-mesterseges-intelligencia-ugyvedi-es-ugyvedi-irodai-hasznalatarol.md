---
layout: post
title:  Útmutató a mesterséges intelligencia ügyvédi és ügyvédi irodai használatáról az EU-ban
date:   2022-03-28 15:09:00 +0200
author: dr. Homoki Péter
image: "FPLjN_dX0AsiF5n.jpg"
tags:
  - AI4Lawyers
  - artificial intelligence
  - mesterséges intelligencia
  - ügyvédség
---


# Brüsszel, 2022. március 31.

Több mint 3 év előkészítés és 2 évnyi projekt után végre [az Európai Ügyvédi Kamarák Tanácsa](https://ccbe.eu/) (CCBE) és az [Európai Ügyvédek Alapítványa](https://elf-fae.eu/) (ELF) közzétette az Európai Bizottság által finanszírozott AI4Lawyers projekt harmadik és egyben utolsó leszállítandóját.
A dokumentum címe: Útmutató a mesterséges intelligencia ügyvédi és ügyvédi irodai használatáról az EU-ban. A kiadmány célja, hogy egy részletes, ugyanakkor könnyen olvasható útmutatást adjon arról, hogy a kis ügyvédi praxisok (egyéni ügyvédek és kis ügyvédi irodák) milyen lehetőségekkel élhetnek a különböző, általában a mesterséges intelligencia (AI) fogalma alatt értett eszközökkel összefüggésben.
Nagy megtiszteltetés volt számomra, hogy az útmutató szerzőjeként részt vehettem a projektben, a CCBE és az ELF kiváló kollégáinak jelentős közreműködésével.
Sőt, abban a kiváltságban volt részem, hogy az útmutatót a kiadók által szervezett brüsszeli konferencián is bemutathattam mintegy 80 fős helyszíni és 250 fős online közönség előtt.
A következő feladatom, hogy ezt az 56 oldalas dokumentumot lefordítsam magyarra, amit remélem, hogy sok más fordítás is követ majd. Bármennyire is igyekeztünk olyan útmutatót készíteni, amely kiállja az idő próbáját, ez egy gyorsan változó környezet, így ahhoz, hogy relevánsak maradjunk, nem vesztegethetjük azi dőt.
A probléma az, hogy a releváns legaltech-piacok uniós szinten nagyon széttöredezettek a kis ügyvédi irodák számára. Reméljük, hogy ez az útmutató segít majd abban, hogy a kisebb ügyvédi praxisok egyes igényeit fókuszálhassa, egységesíthesse, segítve így a széttagolt piacok miatti egyes akadályok csökkentését.
Minden kis ügyvédi praxisnak ajánlom, hogy olvassa el az útmutatót, amely a nemrég bejelentett [AI4Lawyers] (https://ai4lawyers.eu/) weboldalon érhető el, az AI4Lawyers projekt során készített összes többi jelentéssel és anyaggal együtt.
Az előadás diája [itt](/assets/filesDigit%C3%A1lis_nyilatkozatok_mag%C3%A1njogban_2.pdf) érhető el.
