---
layout: post
title:  Milyen jövő vár a kis ügyvédi irodákra? - HU
date:   2021-06-25 9:30:00 +0200
author: dr. Homoki Péter
image: 
tags:
  - ügyvédi irodai informatika
  - nemzetközi összehasonlítás
  - AI4Lawyers
  - CCBE
---

# Milyen jövő vár a kis ügyvédi irodákra? (A jövő bírósága blog)

***

A [Jövő bírósága](https://ajovobirosaga.blog.hu/) blogon jelent meg két részletben egy rövid összefoglaló a 2020. februárjában befejezett, az Európai Ügyvédi Kamarák Tanácsa (Council of Bars and Law Societies of Europe, [CCBE](https://www.ccbe.eu/)) és a [European Lawyers Foundation](https://elf-fae.eu/) kiadásában megjelent [tanulmányról](http://elf-fae.eu/wp-content/uploads/2021/03/Overview-of-the-average-state-of-the-art-IT-capabilities-in-the-EU.pdf)
A Homoki Péter által írt tanulmány címe: Overview on the "average state of the art" IT capabilities of law firms in the European Union and Gap Analysis Compared to US/UK/Canada best practices, tehát az uniós ügyvédi informatikai képességeket igyekezett összehasonlítani a brit és tengerentúli ügyvédi irodai képességekkel. A tanulmány egy 10 uniós országból (köztük Magyarország) részvételével készült felmérésre építve megpróbál képet adni arról, hogy melyik országban tipikusan milyen feladatokat látnak el a kis ügyvédi irodák, és milyen informatikai támogatottsággal rendelkeznek, a praxismenedzsment szoftverektől kezdve a különféle mesterséges intelligencia által támogatott eszközökés a felhőszolgáltatások használatáig.
A tanulmány igyekszik egy statisztikai-gazdasági kontextusba helyezve bemutatni, hogy miért fontos, alapvető a kisméretű ügyvédi irodák szerepe az egész jogi szolgáltatási iparág szempontjából, és hogy a gazdasági koncentráltság és a kis irodák összesített súlya terén milyen fontos különbségeket láthatunk az Egyesült Királyság, az Egyesült Államok és az Európai Unió tagállamai között.
Az ügyvédi irodák technikai különbségeit az uniós felmérésen túl mélyinterjúk és a szakirodalom, elsősorban az American Bar Association 2020. évben kiadott Legal Technology Survey Reportjára és Nelson, Sharon D., John W. Simek, and Michael C. Maschke 2020 Solo and Small Law Firm Legal Technology Guide tartalmára épült.
A tanulmány készítésekor a technológiai felkészültség terén a különbségek nem voltak feltűnőek az USA és az Európai Unió között (legalábbis az Európai Unión belüli eltérések ezt az eltérést relativizálták), de kétségtelen, hogy az Egyesült Államokban és az Egyesült Királyságon belül Angliában meglévő élénk informatikai piac azt valószínűsíti, hogy ez a szakadék nőhet. Az Európai Unió kis ügyvédei e téren jelentős hátrányban szenvednek, hiszen az ügyvédi informatikai piac a joghoz igazodóan tagállamonként töredezett, a fejlesztés és a verseny kevésbé élénk, és sajnos a nagy ügyvédi irodáktól "lecsorgó", kedvezményesen használható termékek köre is jóval szűkebb.
A [tanulmány](http://elf-fae.eu/wp-content/uploads/2021/03/Overview-of-the-average-state-of-the-art-IT-capabilities-in-the-EU.pdf) az Európai Unió támogatásával megvalósuló [AI4Lawyers](https://elf-fae.eu/ai4lawyers/) projektjének első fázisát zárta le.
A második fázis egy technikai lehetőségekről szóló jelentés, amelyet (Vadász Pál PhD)[https://itki.uni-nke.hu/document/itki-uni-nke-hu/itki_adatlap_vadasz_pal-HU.pdf] ír.
A harmadik fázis tárgya egy gyakorlatias útmutató készítése arról, hogy miként használhatják a kis ügyvédi irodák a mesterséges intelligencia- és nyelvi feldolgozás alapú termékeket a praxisukban. Ez a fázis folyamatban van, 2022. március 31-én zárul.

[Blog első rész](https://ajovobirosaga.blog.hu/2021/06/25/milyen_jovo_var_a_kis_ugyvedi_irodakra_1_resz) 
[Blog második rész](https://ajovobirosaga.blog.hu/2021/06/30/milyen_jovo_var_a_kis_ugyvedi_irodakra_2_resz)
